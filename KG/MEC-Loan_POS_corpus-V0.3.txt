تسهیلات فرابانک
عقود بانکی
تعریف: در نظام بانکداری اسلامی، عقود بانکی به منظور تامین نیازهای مالی افراد و ارتقاء عدالت اقتصادی طراحی شده اند. عقود بانکی به دو دسته اصلی مبادله ای و مشارکتی تقسیم می‌شوند. در ادامه، شرح مختصری از این عقود و ویژگی های آن ها ارائه می‌شود:
قرض الحسنه
تعریف: قرضی است که بدون بهره یا سود پرداختی از سوی گیرنده قرض، ارائه می‌شود.
کاربرد: معمولا برای امور خیریه، کمک به نیازمندان یا پروژه های اجتماعی استفاده می‌شود.
عقود مبادله ای
عقود مبادله ای در واقع قراردادهایی هستند که در آن ها کالا یا خدمات  در ازای مبلغ معینی پرداخت می‌شود. این عقود به طور عمده به خرید و فروش کالا و خدمات مرتبط هستند.
مرابحه
تعریف: نوعی قرارداد فروش کالا است که در آن بانک کالایی را خریداری کرده و با افزودن سود مشخصی، به مشتری می‌فروشد.
کاربرد: معمولا برای خرید کالاهای مصرفی یا سرمایه ای مانند خودرو یا لوازم خانگی استفاده می‌شود.
اجاره به شرط تملیک
تعریف: قراردادی است که در آن بانک یک دارایی (مانند ماشین آلات یا املاک) را به مشتری اجاره می‌دهد و پس از پایان مدت اجاره، مالکیت دارایی به مشتری منتقل می‌شود.
کاربرد: برای خرید دارایی های بزرگ مانند خودرو، ماشین آلات یا املاک استفاده می‌شود.
جعاله
تعریف: قراردادی است که در آن بانک در ازای انجام کار مشخصی توسط مشتری، مبلغی را به عنوان جعاله (دستمزد) پرداخت می‌کند.
کاربرد: برای انجام خدمات خاص یا پروژه های مشخص استفاده می‌شود.
سلف
تعریف: قراردادی است که در آن بانک کالایی را پیش خرید می کند و پرداخت قیمت آن را به آینده موکول می‌کند.
کاربرد: برای تامین مالی تولیدکنندگان و کشاورزان استفاده می‌شود.
عقود مشارکتی
در این عقود، بانک و مشتری در سود و زیان پروژه ها و فعالیت های اقتصادی به طور مشترک شریک می‌شوند. این عقود بیشتر به سرمایه گذاری و مشارکت در پروژه های اقتصادی مربوط می‌گردد.
مشارکت مدنی
تعریف: قراردادی است که در آن بانک ومشتری به صورت مشترک در یک پروژه سرمایه گذاری می‌کنندو سود و زیان حاصل از پروژه را بر اساس توافق تقسیم می‌کنند.
کاربرد: برای پروژه های تجاری، صنعتی یا کشاورزی استفاده می‌شود.
مضاربه 
تعریف: قراردادی است که در آن بانک (مالک سرمایه) سرمایه را در اختیار مشتری (عامل) قرار می‌دهد و مشتری با آن سرمایه به تجارت می‌پردازد. سود حاصل از تجارت بر اساس توافق تقسیم می‌شود.
کاربرد: برای پروژه های تجاری و بازرگانی استفاده می‌شود.
مزارعه
تعریف: قراردادی است که در آن بانک زمینی را در اختیار مشتری قرار می‌دهد و مشتری با کشت و زرع روی آن زمین، سود حاصل را با بانک تقسیم می‌کند.
کاربرد: برای فعالیت های کشاورزی استفاده می‌شود.
مساقات
تعریف: قراردادی است که در آن بانک باغ یا باغچه ای را در اختیار مشتری قرار می‌دهد و مشتری با نگهداری و بهره برداری ار آن، سود حاصل را با بانک تقسیم می‌کند.
کاربرد: برای باغداری و تولید محصولات باغی استفاده می‌شود.
  انواع تسهیلات فرابانک ملت
تسهیلات تکلیفی
تسهیلات قرض الحسنه ازدواج
در راستای تسهیل و تسریع در امور اجرایی تسهیلات، اعطای تسهیلات قرض الحسنه ازدواج  به معرفی شدگان سایت بانک مرکزی در سامانه فرابانک با شرایط ذیل فراهم شده است:
سند ازدواج جدید می‌بایست  دارای اثرانگشت و امضا زوجین و شاهدین و مهر و امضا دفترخانه  باشد.
حداکثر سن متقاضی وام ازدواج 50 سال می‌باشد.
اعطای تسهیلات برای کلیه زوج‌هایی که تاریخ عقد ازدواج ایشان بعد از تاریخ 01/01/1400 و تاکنون تسهیلات ازدواج دریافت ننموده‌اند پرداخت می‌گردد.
متقاضی می‌تواند تسهیلات را بدون ارائه مستند درآمدی به همراه سند ازدواج و شناسنامه و همراه با یک ضامن حقوق‌بگیر دارای گواهی کسر از حقوق دریافت نمایند چنانچه ضامن دوم دارای پروانه‌کسب باشد به شرط دریافت اطلاعات‌اعتباری مورد پذیرش قرار می‌گیرد.
برای ازدواج دوم به شرطی که تسهیلات دریافت نکرده باشد و ازدواج قبلی از سال 03/03/1388 به بعد صورت پذیرفته باشد قابل پرداخت خواهد بود.
چنانچه در سند ازدواج یا مدارک شناسایی خط‌خوردگی وجود داشت دفترخانه مربوطه اصلاح نماید.
صفحات سند ازدواج کامل بارگذاری شده و مشخصات همسر بصورت کامل و در صورت نیاز صفحه مشخصات فرزند هم بارگذاری گردد.
جهت محاسبه اقساط (بدون کارمزد) تسهیلات ازدواج کافیست مبلغ تسهیلات بر 110 تقسیم شود.
امکان ثبت درخواست تسهیلات قرض‌الحسنه ازدواج عادی و ایثارگران برای متقاضیان دارای تمامی رتبه‌های اعتباری (شامل E و D) در سامانه فرابانك امكان‌پذیر می‌باشد. لذا در صورت مراجعه حضوری متقاضیان دارای شرایط فوق که درخواست خود را از طریق سامانه فرابانک ثبت نموده‌اند، اعطای تسهیلات بدون نیاز به اخذ مجوز از مراجع اعتباری بالاتر انجام پذیرد.
به منظور تسهیل شرایط ثبت درخواست برای متقاضیان تسهیلات ازدواج، الزام ارائه مستندات درآمدی و دارا بودن توان بازپرداخت اقساط حذف شده است. بر این اساس در اعطای تسهیلات قرض‌الحسنه ازدواج از طریق سامانه فرابانک، مراتب صرفاً از طریق پذیرش ضامن‏‏/ضامنین معتبر با ارائه مستندات درآمدی مورد پذیرش انجام می‌شود.
مبلغ تسهیلات قرض‌الحسنه ازدواج بر اساس مبلغ تعیین شده توسط بانک مرکزی نمایش داده می‌شود.
تسهیلات ازدواج عادی با دریافت یک فقره سفته و حداقل یک ضامن معتبر همراه یک فقره گواهی کسر از حقوق در چارچوب ضوابط و مقررات اعطا می‌شود. درصورت اعطای تسهیلات در دفاتر پیشخوان و یا به صورت غیر حضوری از طریق اپلیکیشن امضای ملت، سفته به صورت الکترونیک اخذ می‌گردد.

نحوه ثبت درخواست تسهیلات قرض الحسنه ازدواج در سامانه فرابانک:
مشمولین دریافت پس از ثبت نام در سامانه بانک مرکزی و دریافت شماره رهگیری، در صورت تایید درخواست و تعیین شعبه توسط بانک ملت به عنوان بانک عامل، قادر خواهند بود نسبت به ثبت درخواست در سامانه فرابانک ملت طی مراحل ذیل اقدام نمایند: 
ورود به سامانه بانکداری اینترنتی
ورود به بخش تسهیلات فرابانک ملت 
مشاهده و تأیید شرایط و مقررات جهت ورود به گام دوم
انتخاب گزینه تسهیلات قرض الحسنه ازدواج در گام دوم 
درج شماره رهگیری دریافتی از سامانه تسهیلات بانک مرکزی در فیلد مربوطه
با انتخاب کلید بررسی، کنترل های ذیل انجام می‌گردد:
شماره رهگیری به کاربر بانکداری اینترنتی که به سامانه لاگین نموده تعلق داشته باشد. 
شماره رهگیری وارده مربوط به بانک ملت باشد. 
شماره رهگیری وارده از سوی بانک عامل «بانک ملت» تعیین شعبه شده باشد. (در غیر این صورت پیام بازدارنده به کاربر نمایش داده می‌شود.) 
شماره رهگیری وارده در وضعیت پرداخت تسهیلات یا حذف توسط شعبه نباشد.
پس از بررسی وضعیت و تأیید صحت شماره رهگیری وارده، فرآیند ثبت درخواست با انتخاب شماره حساب متقاضی و اخذ استعلام‌های تسهیلات فرابانک مشابه روال تسهیلات با ضامن سامانه فرابانک ادامه می‌یابد.
نکته: نتیجه استعلام سپاد (نظام وظیفه) و استعلام مکنا در روند ثبت نام انجام نمی‌گردد.
در مرحله معرفی ضامن کدملی و شماره همراه ضامن را در فیلد مربوطه وارد کرده و پس از ثبت منتظر دریافت استعلام ها از سازمان‌های بیرونی می‌مانیم. استعلام رتبه‌اعتباری، چک برگشتی، تسهیلات جاری در سیستم بانکی، ضمانت متقابل و سقف ضمانت در این مرحله مورد بررسی قرار می‌گیرد و در صورت پذیرش ضامن در این قسمت، مرحله بعد اعلام درآمد ضامن و محاسبه توان ایشان است. در صورتی که توان ایشان مبلغ اقساط را پوشش دهد، فرآیند معرفی ضامن کامل شده است.
در انتهای گام چهارم، شعبه فرابانک به صورت پیش فرض به متقاضی نمایش داده می‌شود و امکان ویرایش آن وجود ندارد.
تسهیلات قرض الحسنه فرزندآوری
در راستای تسهیل و تسریع در امور اجرایی تسهیلات، اعطای تسهیلات قرض الحسنه فرزندآوری  به معرفی شدگان سایت بانک مرکزی در سامانه فرابانک با شرایط ذیل فراهم شده است:
ثبت تسهیلات فرزندآوری برای متقاضی حداقل 18 سال تمام می‌باشد.
اعطای تسهیلات برای سرپرستانی که فرزند ایشان متولد 01/01/1400 به بعد می باشد و تا قبل از دو سال انجام می پذیرد، شایان ذکر است فرزندان بالای دو سال که موفق به اخذ کدرهگیری از بانک مرکزی شده‌اند نیز مشکلی در ثبت و اعطا تسهیلات در سامانه فرابانک نخواهند داشت.
متقاضی می تواند تسهیلات را بدون ارائه مستند درآمدی به همراه صفحه اول شناسنامه سرپرست، صفحه مشخصات فرزندان در شناسنامه ایشان و صفحه اول شناسنامه فرزند، همراه با یک ضامن حقوق بگیر دارای کسر از حقوق (برای فرزند سوم و بالاتر) دریافت نمایند، وام فرزند اول و دوم نیازی به اخذ گواهی کسر از حقوق از ضامن نمی‌باشد.
چنانچه در مدارک شناسایی خط‌خوردگی وجود داشت دفترخانه مربوطه اصلاح نماید.
متقاضیانی که فرزند فوت شده دارند، این فرزند نیز در شمارش فرزندان ایشان لحاظ می‌گردد.
امکان ثبت درخواست تسهیلات قرض‌الحسنه فرزندآوری برای متقاضیان دارای تمامی رتبه‌های اعتباری (شامل D و E) در سامانه فرابانك امكان‌پذیر می‌باشد. لذا در صورت مراجعه حضوری متقاضیان دارای شرایط فوق که درخواست خود را از طریق سامانه فرابانک ثبت نموده‌اند، اعطای تسهیلات بدون نیاز به اخذ مجوز از مراجع اعتباری بالاتر انجام پذیرد.
به منظور تسهیل شرایط ثبت درخواست برای متقاضیان تسهیلات فرزندآوری، الزام ارائه مستندات درآمدی و دارا بودن توان بازپرداخت اقساط حذف شده است. بر این اساس در اعطای تسهیلات قرض‌الحسنه فرزندآوری از طریق سامانه فرابانک، مراتب صرفاً از طریق پذیرش ضامن‏‏/ضامنین معتبر با ارائه مستندات درآمدی مورد پذیرش انجام می‌شود.
مبلغ تسهیلات قرض‌الحسنه فرزندآوری بر اساس مبلغ تعیین شده توسط بانک مرکزی نمایش داده می‌شود.
چنانچه پدر و یا فرزند متولد شهرهایی که نرخ باروری آن‌ها بالای 2.5 است، باشند تسهیلات فرزندآوری به ایشان تعلق نمی‌گیرد. 
نرخ باروری بخش و روستا ملحوظ نظر قرار نمی‌گیرد.
تسهیلات فرزندآوری با دریافت یک فقره سفته و حداقل یک ضامن معتبر همراه یک فقره گواهی کسر از حقوق (برای فرزند سوم و بالاتر) در چارچوب ضوابط و مقررات اعطا می‌شود. اعطای تسهیلات در دفاتر پیشخوان و یا به صورت غیر حضوری از طریق اپلیکیشن امضای ملت می‌باشد که سفته به صورت الکترونیک اخذ می‌گردد.

نحوه ثبت درخواست تسهیلات قرض الحسنه فرزندآوری در سامانه فرابانک:
مشمولین دریافت پس از ثبت نام در سامانه بانک مرکزی و دریافت شماره رهگیری، در صورت تایید درخواست و تعیین شعبه توسط بانک ملت به عنوان بانک عامل، قادر خواهند بود نسبت به ثبت درخواست در سامانه فرابانک ملت طی مراحل ذیل اقدام نمایند: 
ورود به سامانه بانکداری اینترنتی
ورود به بخش تسهیلات فرابانک ملت 
مشاهده و تأیید شرایط و مقررات جهت ورود به گام دوم
انتخاب گزینه تسهیلات قرض الحسنه فرزندآوری در گام دوم 
درج شماره رهگیری دریافتی از سامانه تسهیلات بانک مرکزی در فیلد مربوطه
با انتخاب کلید بررسی، کنترل‌های ذیل انجام می‌گردد:
شماره رهگیری به کاربر بانکداری اینترنتی که به سامانه لاگین نموده تعلق داشته باشد. 
شماره رهگیری وارده مربوط به بانک ملت باشد. 
شماره رهگیری وارده از سوی بانک عامل»بانک ملت» تعیین شعبه شده باشد. (در غیر این صورت پیام بازدارنده به کاربر نمایش داده می‌شود.) 
شماره رهگیری وارده در وضعیت پرداخت تسهیلات یا حذف توسط شعبه نباشد.
پس از بررسی وضعیت و تأیید صحت شماره رهگیری وارده، فرآیند ثبت درخواست با انتخاب شماره حساب متقاضی و اخذ استعلام‌های تسهیلات فرابانک مشابه روال تسهیلات با ضامن سامانه فرابانک ادامه می‌یابد.
نکته: نتیجه استعلام سپاد (نظام وظیفه) و استعلام مکنا در روند ثبت نام انجام نمی‌گردد.
در مرحله معرفی ضامن کد ملی و شماره همراه ضامن را در فیلد مربوطه وارد کرده و پس از ثبت، منتظر دریافت استعلام‌ها از سازمان‌های بیرونی می‌مانیم. استعلام رتبه اعتباری، چک برگشتی، تسهیلات جاری در سیستم بانکی و سقف ضمانت در این مرحله مورد بررسی قرار می‌گیرد و در صورت پذیرش ضامن در این قسمت، مرحله بعد اعلام درآامد ضامن و محاسبه توان ایشان است. در صورتی که توان ایشان مبلغ اقساط را پوشش دهد، فرآیند معرفی ضامن کامل شده است.
در انتهای گام چهارم، شعبه فرابانک به صورت پیش‌فرض به متقاضی نمایش داده می‌شود و امکان ویرایش آن وجود ندارد.
غیر تکلیفی
فرابانک (مبتنی بر معدل 3 ماهه)
مشتریان دارای رتبه اعتباری A و B و C که اقدام به ثبت درخواست در سامانه فرابانک می‌نمایند، تا 10 برابر معدل سه ماهه حساب (طبق جدول 3) و تا سقف مبلغی که سقف تسهیلات در فرابانک (طبق جدول 4) بر اساس رتبه اعتباری متقاضی تعیین می‌کند از تسهیلات مزبور بهره‌مند خواهند شد. دارا بودن سایر شرایط احراز شامل نداشتن تعهدات غیرجاری و چک برگشتی کما‌فی‌السابق الزامی است.
به انواع حساب‌های ذیل تسهیلات فرابانک تعلق می‌گیرد:
در مورد جدول ذیل اگر مشتری به صورت مشخص در مورد نوع حساب خاصی (مثلا حساب قرض الحسنه اصناف) سوال پرسید که آیا به این حساب تسهیلات فرابانک /  میکرولون تعلق می‌گیرد؟ پاسخ مثبت ارائه گردد.
اما در صورت پرسش کلی «به چه حساب‌هایی وام فرابانک/ میکرولون تعلق می‌گیرد؟» پاسخ: «حساب های سپرده قرض‌الحسنه پس‌انداز، جاری و یا حساب سپرده کوتاه مدت»

وثایق تسهیلات فرابانک براساس رتبه، معدل و قرارداد لازم الاجرا می‌باشد.
اعطای تسهیلات فرابانک مستلزم ارائه کامل مدارک مورد نیاز و تطبیق اطلاعات ثبت شده توسط مشتری با اطلاعات مندرج در مستندات ارسالی بابت متقاضی و ضامنین می‌باشد.
تعداد ضامن موردنیاز برای هر یک از انواع تسهیلات سامانه فرابانک، تابعی از مبلغ و نوع تسهیلات و توان بازپرداخت ضامن می‌باشد. 
برای مبالغ کمتر از یک میلیارد ریال حداقل یک ضامن و برای مبالغ بیشتر از یک میلیارد ریال حداقل دو ضامن الزامی می‌باشد.
چنانچه ضامن معرفی‌شده توان بازپرداخت کافی نداشته باشد، این امکان در گام چهارم ثبت درخواست وجود دارد که ضامن یا ضامن‌های بیشتری معرفی شوند تا جمع توان بازپرداخت ایشان، مبلغ اقساط تسهیلات درخواستی را پوشش دهد.

تسهیلات بهان (بدون ضامن)
در راستای حفظ جایگاه رقابتی بانک و تطبیق محصولات بانک با نیازمندی مشتریان و بهبود تجربه متقاضیان دارای رتبه‌های اعتباری برتر، مشتریان دارای رتبه اعتباری A و B که اقدام به ثبت درخواست در سامانه فرابانک می‌نمایند، تا 4 برابر معدل سه ماهه حساب  و تا سقف مبلغ یک میلیارد ریال از تسهیلات مزبور بهره‌مند خواهند شد. دارا بودن سایر شرایط احراز شامل نداشتن تعهدات غیرجاری و چک برگشتی کما‌فی‌السابق الزامی است.
اعطای تسهیلات بدون ضامن (بهان) در سامانه فرابانک صرفاً به صورت غیرحضوری و با استفاده از برنامه کاربردی امضای ملت امکان‌پذیر بوده و فرآیند اجرایی و سایر شرایط و مقررات مربوطه مطابق با اطلاعیه‌های جاری بانک صورت خواهد پذیرفت.
در صورتی که متقاضی، یک نوع تسهیلات فرابانک را قبلاً دریافت نموده باشد، پیش از تسویه تسهیلات قبلی امکان دریافت مجدد از همان تسهیلات وجود نخواهد داشت. (تسهیلات قرض‌الحسنه ازدواج و فرزندآوری شامل این قانون نمی‌شوند.)
تسهیلات شایان

* اقارب مجاز شامل پدر، مادر، اولاد، اولاد اولاد، اجداد، برادر، خواهر، همسر و پدر و مادر همسر می‌شود.
تمامی مشتریان حقیقی و حقوقی (به استثناء اشخاص دولتی، بانک‌ها، مؤسسات اعتباری و صندوق‌های قرض‌الحسنه) می‌توانند با افتتاح «سپرده کوتاه مدت شایان» به طرح شایان وارد شده و از مزایای آن برخوردار شوند. در این رابطه کاربران شعب بایستی موارد ذیل را مورد توجه قرار دهند:
عملیات افتتاح حساب «سپرده کوتاه مدت شایان» بایستی طبق دستورالعمل‌های حساب کوتاه مدت صورت پذیرد. سپرده کوتاه مدت شایان با نرخ سود 0.01 درصد و مالکیت انفرادی حقیقی/ انفرادی حقوقی سامانه بانکداری متمرکز ایجاد شده است.
«سپرده کوتاه مدت شایان» از شمول حساب‌های مازاد مستثنی بوده و هر مشتری صرفا مجاز به افتتاح یک فقره حساب طرح شایان می‌باشد. بنابراین در پایان طرح می‌بایست حساب مزبور بسته و مانده آن به یکی از حساب‌های مشتری نزد بانک منتقل شود.
افتتاح «سپرده کوتاه مدت شایان» برای همکاران شاغل نیز همانند عموم مشتریان بلامانع است.
شرایط و ضرایب امتیاز تسهیلات طرح شایان
اعطای تسهیلات شایان تا سقف مبلغ 500 میلیون ریال برای کلیه متقاضیان (به جز حائزین رتبه‌های اعتباری D و E ناشی از تعهدات مستقیم) بدون نیاز به ضامن ‏‏‏/ وثیقه مجاز است.
اعطای تسهیلات شایان تا سقف مبلغ 1.000 میلیون ریال برای مشتریان حائز رتبه‌های اعتباری A و B  بدون نیاز به ضامن/ وثیقه مجاز است.
مهلت استفاده از کارت اعتباری صادره، 60 روز می‌باشد.
به طور کلی اعطای تسهیلات این طرح به حائزین رتبه‌های اعتباری D و E ناشی از تعهدات مستقیم ممنوع می‌باشد؛
اعطای تسهیلات به مشتریان دارای رتبه اعتباری D و E (ناشی از تعهدات مستقیم) در مواردی که از پرسنل معرفی شده از سوی اشخاص حقوقی بوده و سازمان مربوطه تعهد بازپرداخت اقساط وی را تقبّل نماید، بلامانع است.
تمامی مشتریان حقیقی با هر رتبه‌ اعتباری از جمله مشتریان با رتبه اعتباری D و E ناشی از تعهدات مستقیم، می‌توانند امتیاز تسهیلات مربوطه را به احدی از اقارب مجاز (پدر، مادر، همسر، پدر و مادر همسر، اولاد، اولاد اولاد، اجداد، برادر وخواهر) با رعایت سایر شرایط و مقررات منتقل نمایند.
مشتریان حقیقی می‌توانند تا سقف جمعی ده میلیارد ریال تسهیلات در هر سال شمسی، امتیاز ایجاد کنند و با رعایت سقف تسهیلات خرد مصرفی، برای خود تا سقف 7 میلیارد ریال (4 میلیارد ریال مرابحه و 3 میلیارد ریال جعاله) و انتقال مابقی امتیاز تا سقف 3 میلیارد ریال به اقارب مجاز اقدام نمایند.
شایان ذکر است در صورت انتقال کامل امتیاز تا سقف ده میلیارد ریال به اقارب مجاز می‌توانند اقدام نمایند.
شرط لازم جهت انتقال امتیاز تسهیلات دارا بودن سن قانونی 18 سال تمام و یا ارائه حکم رشد از دادگاه برای هر یک از طرفین انتقال‌دهنده و یا انتقال‌گیرنده می‌باشد.
همکاران امکان دریافت تسهیلات از محل این طرح را ندارند و صرفا امکان انتقال امتیاز تا سقف جمعی ده میلیارد ریال در هر سال شمسی به اقارب مجاز را دارند.
اعطای تسهیلات شایان به شخص حقوقی اکیدا ممنوع است. بنابراین مشتریان حقوقی حائز امتیاز تسهیلات طرح تنها می‌توانند با مجوز مدیریت شعب، امتیاز ایجادی را بر اساس مدارک مورد پذیرش به کارکنانی که حداقل سه ماه برای آنان حق بیمه پرداخت نموده‌اند، انتقال دهند.
به منظور انتقال امتیاز از مبدأ حساب شخص حقوقی، ضرورت دارد درخواست مشتری حقوقی انتقال دهنده به صورت مکتوب حاوی مشخصات کامل کارکنان معرفی شده و مبلغ تسهیلات مربوطه به شعبه ارائه گردد. در این ارتباط، مدیریت امور شعبه مستقل مرکزی/ مدیریت شعب/ مدیریت شعبه ظفر بایستی پس از بررسی درخواست شعبه (منضم به درخواست مشتری حوقی، لیست پرسنل بیمه شده مربوطه و گزارش امتیاز تسهیلات مشتری حقوقی) و حصول اطمینان از صحت مستندات مزبور نسبت به صدور مجوز انتقال امتیاز اقدام نماید.
تجمیع امتیاز انتقال دهنده با امتیاز موجود انتقال گیرنده، امکان‌پذیر نمی باشد.
انتقال امتیاز تسهیلات توسط انتقال گیرنده به غیر، امکان‌پذیر نمی باشد.
اولویت استفاده امتیاز شایانی منتقل شده است و پس از تعیین تکلیف امتیاز منتقل شده می‌توان نسبت به استفاده یا انتقال امتیاز شایانی شخص صاحب حساب اقدام کرد.
حداکثر تسهیلات قابل پرداخت در این طرح معادل مابه‌التفاوت امتیاز مشتری ایجادکننده یا انتقال‌گیرنده مِنهای مانده بدهی تسهیلات خُرد وی نزد بانک می‌باشد. 
اعطای تسهیلات در قالب طرح «شایان» هم در شعب و هم از طریق سامانه فرابانک فراهم می‌باشد.
در حال حاضر ملاک محاسبه امتیاز تسهیلات شایان، معدل حساب دوره سپرده‌گذاری منتهی به تاریخ ثبت و تأیید نهایی درخواست (استفاده/ انتقال) و بر اساس شرایط و ضرایب «جدول 6» اطلاعیه حاضر می‌باشد. بنابراین با ثبت و تأیید نهایی درهواست به نام مشتری/ انتقال‌گیرنده، امتیاز تسهیلات مربوطه به مدت 90 روز تقویمی ذخیره (رزرو) شده و تسهیلات‌گیرنده ظرف این مهلت فرصت دارد تا پرونده اعتباری خود را تکمیل و از امتیاز ذخیره شده (اعم از ایجادی یا انتقالی) استفاده و تسهیلات را دریافت نماید.
یادآور می‌شود پس از اتمام مهلت مذکور در صورت درخواست مجدد تسهیلات از سوی مشتری، کاربر شعبه بایستی ابتدا درخواست قبلی وی را ابطال نموده سپس نسبت به ثبت درخواست جدید بر مبنای دوره معدل‌گیری جدید اقدام نماید. بدیهی است چنانچه موجودی حساب مشتری از زمان ثبت درخواست قبلی تا زمان ثبت درخواست جدید کاهش/ افزایش یافته باشد، امتیاز تسهیلات وی نیز مطابق دوره معدل‌گیری اخیر کاهش/ افزایش می‌یابد.
معدل «سپرده کوتاه مدت شایان» مشتری در محاسبه امتیاز سایر طرح‌های اعتباری بانک ممنوع است.
اتصال پایانه فروشگاهی (POS) به حساب «سپرده کوتاه مدت  شایان» حسب درخواست مشتری و با ملاحظات ذیل بلامانع می‌باشد:
*حساب‌های متصل به پایانه پذیرندگان به عنوان حساب تجاری بوده و مشمول تعدد حساب یا قوانین حساب مازاد نمی‌گردد.
*از آنجایی که معدل «سپرده کوتاه مدت» در محاسبه امتیاز تسهیلات طرح «شایان» لحاظ می‌گردد، لذا مشمول امتیاز بسته اعتباری پذیرندگان نمی‌شود.
19) حداکثر مجموع اصل تسهیلات ریالی خرد (قرض‌الحسنه/ مرابحه) قابل پرداخت به هر مشتری در هر مؤسسه اعتباری مبلغ 4 میلیارد ریال می‌باشد، لذا رعایت سقف تسهیلات مصارف شخصی خرد الزامی می‌باشد.
یادآوری: تسهیلات قرض‌الحسنه ازدواج و نیز سایر تسهیلات تکلیفی موضوع قوانین مختلف از قبیل تسهیلات فرزندآوری یا تسهیلات حمایتی در حوادث غیر مترقبه مصوب هیئت وزیران و همچنین تسهیلات اعطایی بابت خرید مسکن، جعاله تعمیر مسکن ودیعه و ساخت مسکن، مشمول محاسبات سقف تسهیلات موصوف نمی‌باشد.
مستندات قابل قبول جهت اعطای تسهیلات شایان در قالب عقد جعاله، قرارداد ارائه خدمات بابت تعمیر، بازسازی و نگهداری (از جمله تأسیسات ساختمانی، لوله کشی، سیستم برقی و گرمایشی، آسانسور و...) واحد مسکونی اشاره نمود. (محل شعبه)
مستند قابل ارائه تسهیلات شایان در قالب عقد جعاله در سامانه فرابانک، مستند ملکی به نام شخص صاحب تسهیلات می‌باشد.
تسهیلات نیک‌وام
کلیه مشتریان حقیقی و حقوقی به منظور برخورداری از مزایای طرح نیک وام بایستی بدوا نسبت به افتتاح «سپرده قرض‌الحسنه پس انداز نیک» در سامانه بانکداری متمرکز اقدام نمایند.
افتتاح «سپرده قرض‌‌الحسنه پس‌انداز نیک» برای همکاران شاغل نیز همانند عموم مشتریان بلامانع است.
حساب‌های قرض‌الحسنه پس‌انداز نیک مشمول شرکت در قرعه کشی حساب‌های قرض‌الحسنه پس‌انداز (در صورت احراز شرایط جشنواره) خواهند شد.
جدول 7. شرایط تسهیلات قرض الحسنه "نیک وام"
اعطای تسهیلات قرض الحسنه نیک وام تا سقف مبلغ 500 میلیون ریال برای کلیه متقاضیان دارای رتبه اعتباری A,B.C بدون نیاز به ضامن/ وثیقه می‌باشد.
نکته: اعطای تسهیلات قرض الحسنه نیک وام تا سقف مبلغ 500 میلیون ریال برای کلیه متقاضیان دارای رتبه اعتباری DوE ناشی از تعهدات غیر مستقیم نیز بدون نیاز به ضامن/ وثیقه از محل شعبه مجازمی‌باشد.
اعطای تسهیلات قرض الحسنه نیک‌وام تا سقف یک میلیارد ریال برای دارندگان رتبه‌های A و B بدون نیاز به ضامن/ وثیقه می‌باشد و برای دارندگان رتبه C حداقل یک ضامن و برای مبالغ بیشتر از یک میلیارد ریال به حداقل دو ضامن نیاز دارد.
اعطای تسهیلات به مشتریان دارای رتبه اعتباری DوE (ناشی از تعهدات مستقیم) در مواردی که از پرسنل معرفی شده از سوی اشخاص حقوقی بوده و سازمان مربوطه تعهد بازپرداخت اقساط وی را تقبل نماید، از محل شعبه بلامانع است.
مشتریان DوE (ناشی از تعهدات مستقیم) صرفا مجاز به انتقال امتیاز مربوطه به سایر افراد حقیقی دارای رتبه‌های اعتباری مجاز می‌باشند.
تمام مشتریان حقیقی در طرح نیک‌وام می‌توانند با افزایش موجودی و استمرار سپرده‌گذاری در قالب سپرده قرض‌الحسنه پس‌انداز نیک، نسبت به ایجاد امتیاز نیک‌وام (تا سقف جمعی ده میلیارد ریال تسهیلات در هر سال شمسی) اقدام نموده و در مهلت مقرر با رعایت سقف تسهیلات خرد مصرفی، تمام یا بخشی از آن را به تمامی اشخاص حقیقی مجاز (اعم از اقارب یا غیر اقارب) انتقال داده و مابقی (تا سقف 3 میلیارد ریال) را شخصا استفاده نمایند.
تبصره: شرط لازم جهت انتقال امتیاز تسهیلات، دارا بودن سن قانونی 18 سال تمام یا ارائه حکم رشد از دادگاه صالحه برای هر یک از طرفین (اعم از انتقال دهنده یا انتقال گیرنده) می‌باشد.
اعطای تسهیلات از محل این طرح به همکاران ممنوع می‌باشد بنابراین همکاران صرفا امکان انتقال امتیاز تا سقف جمعی ده میلیارد ریال در هر سال شمسی به سایر افراد حقیقی را دارند.
مشتریان حقوقی دارای امتیاز تسهیلات طرح نیک‌وام صرفا می‌توانند بر اساس مجوز مدیریت امور شعبه مستقل مرکزی/ مدیریت‌های شعب مناطق/ استان‌ها و مدیریت شعب ظفر، امتیاز ایجادی را بر اساس مدارک مثبته به کارکنانی که حداقل سه ماه برای آنان حق بیمه پرداخت نموده‌اند، انتقال‌دهند. بنابراین اعطای تسهیلات نیک‌وام به شخص حقوقی اکیدا ممنوع است.
به منظور انتقال امتیاز از مبدأ حساب شخص حقوقی، ضرورت دارد درخواست مشتری حقوقی انتقال دهنده به صورت مکتوب حاوی مشخصات کامل کارکنان معرفی شده و مبلغ تهسیلات مربوطه به شعبه ارائه گردد. در این ارتباط، مدیریت امور شعبه مستقل مرکزی/ مدیریت شعب/ مدیریت شعبه ظفر بایستی پس از بررسی درخواست شعبه (منضم به درخواست مشتری حقوقی، لیست پرسنل بیمه شده مربوطه و گزارش امتیاز تسهیلات مشتری حقوقی) و حصول اطمینان از صحت مستندات مزبور نسبت به صدور مجوز انتقال امتیاز اقدام نمایند.
تجمیع امتیاز انتقال دهنده با امتیاز موجود انتقال گیرنده امکان پذیر نمی باشد.
انتقال امتیاز تسهیلات توسط انتقال گیرنده به غیر امکان پذیر نمی باشد.
اولویت استفاده فرد از امتیاز تسهیلات نیک وام متعلق به امتیاز انتقالی می باشد. به عبارتی، چنانچه شخص خود دارای سپرده قرض الحسنه پس انداز نیک و بالتبع امتیاز تسهیلات نیک وام باشد و همزمان امتیاز تسهیلات نیک وام توسط اشخاص مجاز به وی منتقل گردد، مادام که تکلیف امتیاز انتقالی مزبور مشخص نشده باشد، نمی تواند نسبت به استفاده یا انتقال امتیاز ایجادی خود اقدام نماید.
اعطای تسهیلات در قالب این طرح در تمامی شعب (صرفنظر از شعبه افتتاح کننده حساب) امکانپذیر می باشد.
اعطای تسهیلات نیک وام پیش از احراز دوره معدل گیری ممنوع است.
ملاک محاسبه امتیاز تسهیلات نیک‌وام، معدل حساب دوره سپرده‌گذاری منتهی به تاریخ صدور پیشنهاد تسهیلات/ انتقال امتیاز و بر اساس شرایط و ضرایب «جدول شماره 7» می‌باشد. بنابراین با ثبت پیشنهاد اعتباری به نام مشتری/ ثبت انتقال امتیاز به افراد مجاز، امتیاز تسهیلات مربوطه به مدت 90 روز تقویمی ذخیره (رزرو) شده و تسهیلات گیرنده ظرف این مهلت فرصت دارد تا پرونده اعتباری خود را تکمیل و از امتیاز ذخیره شده (اعم از ایجادی یا انتقالی) استفاده و تسهیلات را دریافت نماید.
شایان ذکر است پس از اتمام مهلت مذکور در صورت درخواست مجدد تسهیلات از سوی مشتری، کاربر شعبه بایستی ابتدا درخواست قبلی وی را ابطال نموده سپس نسبت به ثبت درخواست جدید بر مبنای دوره معدل‌گیری جدید اقدام نماید. بدیهی است چنانچه موجودی حساب مشتری از زمان ثبت درخواست قبلی تا زمان ثبت درخواست جدید کاهش یافته باشد. امتیاز تسهیلات وی نیز مطابق دوره معدل‌گیری اخیر کاهش می‌یابد.
منظور نمودن معدل منابع «سپرده قرض الحسنه پس انداز نیک‌» مشتری در محاسبه امتیاز سایر طرح‌های اعتباری بانک ممنوع است.
اتصال پایانه‌های پوز فروشگاهی (pos) به حساب «قرض‌الحسنه پس انداز نیک» حسب درخواست مشتری و با ملاحظات ذیل بلامانع می‌باشد:
*حساب‌های متصل به پایانه پذیرندگان به عنوان حساب تجاری بوده و مشمول تعدد حساب با قوانین حساب مازاد نمی‌گردد.
*از آنجایی که معدل سپرده «قرض الحسنه پس انداز نیک» در محاسبه امتیاز تسهیلات طرح «نیک‌وام» لحاظ می‌گردد لذا مشمول امتیاز بسته اعتباری پذیرندگان نمی‌شود.
حداکثر مجموع اصل تسهیلات ریالی خرد (قرض‌الحسنه/ مرابحه) قابل پرداخت به هر مشتری در هر مؤسسه اعتباری مبلغ 4 میلیارد ریال می‌باشد، لذا رعایت سقف تسهیلات مصارف شخصی خرد الزامی می‌باشد.
یادآوری: تسهیلات قرض‌الحسنه ازدواج و نیز سایر تسهیلات تکلیفی موضوع قوانین مختلف از قبیل تسهیلات فرزندآوری یا تسهیلات حمایتی در حوادث غیر متقربه مصوب هیئت وزیران و همچنین تسهیلات اعطایی بابت خرید مسکن، جعاله تعمیر مسکن ودیعه و ساخت مسکن، مشمول محاسبات سقف تسهیلات موصوف نمی‌باشد.

تسهیلات گردونه
نیازمند افتتاح حساب «سپرده کوتاه مدت طرح گردونه» (با نرخ سود 0.01%) می‌باشد.
همکاران گرامی در صورت افتتاح حساب طرح گردونه و برنده شدن در قرعه‌کشی می‌توانند نسبت به انتقال امتیاز تسهیلات به اقارب ( شامل: همسر، فرزندان، والدین، برادر و خواهر) اقدام نمایند.

به عنوان مثال، نحوه تعلق امتیاز به حساب طرح گردونه به صورت ذیل می‌باشد



ثبت درخواست و اعطای تسهیلات «طرح گردونه» صرفا به صورت غیرحضوری و در سامانه فرابانک امکان‌پذیر می‌باشد.
جایزه برندگان قرعه‌کشی طرح گردونه، امتیاز استفاده از تسهیلات قرض‌الحسنه 24 ماهه حداکثر به میزان 10 برابر معدل حساب ویژه طرح طی دوره معدل‌گیری (بازه بیست و هفتم لغایت ششم ماه بعد) تا سقف 3 میلیارد ریال می‌باشد.
برندگان طرح گردونه از زمان دریافت پیامک برنده‌ شدن در قرعه‌کشی، حداکثر 60 روز فرصت دارند نسبت به ثبت درخواست تسهیلات یا انتقال امتیاز تسهیلات به اقارب اقدام نمایند. پس از ثبت درخواست مزبور، متقاضی یا انتقال‌گیرنده 90 روز فرصت دارد نسبت به تکمیل پرونده اعتباری و دریافت تسهیلات اقدام نماید. بدین ترتیب در صورت عدم اقدام مقتضی از سوی مشتری (طی 150 روز فرصت داده شده فوق‌الذکر)، امتیاز استفاده از تسهیلات باطل می‌شود.
ضمانت مورد نیاز تسیلات گردونه تا مبلغ دو میلیارد ریال یک ضامن و بالای مبلغ دو میلیارد ریال دو ضامن الزامی می‌باشد.
در حال حاضر امکان انتقال امتیاز تسهیلات طرح گردونه توسط برندگان از طریق "سامانه بانکداری اینترنتی تسهیلات خدمات انتقال" و یا از طریق "اپلیکیشن همراه بانک ملتخدمات تسهیلاتانتقال/ لغو انتقال اعتبار طرح گردونه" به پدر، مادر، همسر و فرزندان ایشان میسر می‌باشد. 
اعطای تسهیلات گردونه به برنده و انتقال‌گیرنده از طریق مراجعه حضوری به شعبه نیز امکان‌پذیر می‌باشد.
امتیاز طرح گردونه به همراه سوابق برنده شدن مشتری، از طریق سامانه‌های بانکداری اینترنتی، همراه بانک و مگابانک در دسترس مشتریان مربوطه قرار خواهد گرفت.
قرعه‌کشی طرح گردونه در اواسط هر ماه انجام و نتایج آن اعلام می‌گردد. 
معدل حساب طرح گردونه نباید مبنای محاسبه سایر تسهیلات بانک برای مشتری قرار گیرد.
امکان اعطای تسهیلات طرح گردونه در شعب از طریق پردازش 411211 سامانه تسهیلات متمرکز به مشمولین مربوطه فراهم می‌شود. در این رابطه شعب بایستی با رعایت مقررات اعتباری جاری بانک نسبت به پرداخت تسهیلات قرض‌الحسنه طرح گردونه با کد نوع 10330 اقدام نمایند.
بر اساس چکیده عملیات اجرایی طرح گردونه در جدول ذیل نمایش داده می‌شود:

تسهیلات نظام‌مهندسی (سازمانی)
اعضا نظام‌مهندسی استان تهران در صورت تمایل ابتدا می‌بایست از سامانه نظام‌مهندسی به ثبت درخواست تسهیلات نظام‌مهندسی ازسامانه فرابانک اقدام نمایند و نزد بانک ملت افتتاح حساب داشته باشند.
پس از معرفی متقاضی از سوی سازمان نظام‌مهندسی ساختمان به بانک، تسهیلات مزبور در سامانه فرابانک ایشان فعال می‌شود.

مستندات قابل ارائه جهت تسهیلات نظام‌مهندسی:
تصویر پشت و روی پروانه نظام‌مهندسی دارای اعتبار
تصویر سند/اجاره‎نامه معتبر دارای کدرهگیری محل فعالیت (در صورت دارا بودن دفتر نظام‌مهندسی)
تصویر کارتابل نظام‌مهندسی از دریافتی‌های فرد متقاضی در یک مقطع خاص (در صورتی که با ارائه این مستند، درآمد اعلامی بالاتر از درآمد تعیین شده بر اساس پایه نظام‌مهندسی افراد باشد.)
ارائه معدل حساب از کلیه بانک‌ها حداقل شش ماه اخیر به همراه مهر بانک وشعبه صادرکننده (در صورتی که با اعلام درآمد بر اساس پایه پروانه نظام‌مهندسی توان لازم جهت ادامه فرآیند را نداشته باشد.)
قابل ذکر است در صورتی که اعلام درآمد خوداظهاری بر اساس جدول 9 انجام پذیرد و سامانه توان لازم برای دریافت تسهیلات را برای متقاضی محاسبه نماید، ارائه تصویر پشت و روی پروانه نظام‌مهندسی دارای اعتبار کافی می‌باشد.
حداقل 15روز به انقضا پروانه باقی مانده باشد، طی توافق با سازمان نظام‌مهندسی چنانچه برگه تمدیدیه از سامانه سپامک/پاتمک  ارائه گردد به منزله تمدید طلقی می‌گردد.
برای متقاضی و ضامنین  دارای پروانه در تسهیلات با مبلغ بالاتر از یک میلیارد ریال درخواست گزارش اطلاعات‌اعتباری الزامی است .
چنانچه متقاضی دارای کارتابل نظام‌مهندسی باشد، تهیه گزارش اطلاعات‌اعتباری الزامی می‌باشد.
در درخواست‌های نظام مهندسی معدل حساب 6 ماه منتهی به ماه اخیر به عنوان منبع درآمد (اصلی یا مکمل) جهت افزایش درآمد خوداظهاری مورد قبول است که در این صورت اخذ گزارش اطلاعات‌اعتباری الزامیست.
اگر صرفاً معدل حساب بانک ملت آپلود شده باشد اطلاعات‌اعتباری نیاز نیست ولی درصورتیکه معدل حساب سایر بانک‌ها آپلود شده باشد حتماً اطلاعات‌اعتباری اخذ گردد.
اگر نوع کار نظام‌مهندسی دفتر کار خودش بود حتماً باید آدرس محل فعالیت با پروانه نظام‌مهندسی همخوانی داشته باشد.
دریافت همزمان تسهیلات فرابانک و نظام مهندسی امکان پذیر نمی باشد و تا پیش از تسویه تسهیلات قبلی امکان دریافت مجدد یکی از این نوع تسهیلات امکان پذیر نمی باشد.
نحوه محاسبه درآمد ماهانه از طریق  کارتابل: 
مجموع خالص پرداختی بازه زمانی گزارش اخذ شده تقسیم بر تعداد ماه‌ها

ج) شرایط کلی ضامن/ ضامنین تسهیلات فرابانک
شرایط اصلی پذیرش ضامن دارا بودن رتبه اعتباری مجاز، نداشتن چک برگشتی و مطالبات معوق، دارا بودن توان بازپرداخت، دارا بودن سقف مجاز ضمانت بر اساس جداول بانک و عدم ضمانت متقابل می‌باشد. 
چنانچه ضامن/ ضامن‌های معرفی شده، هر یک از شرایط تعیین‌شده را نداشته باشند، امکان ادامه مراحل ثبت درخواست میسر نمی‌باشد. بدلیل حفظ محرمانگی اطلاعات ضامن/ ضامنین، از اعلام دلیل عدم‌پذیرش خودداری شده است.
ضامن ابواب‌جمعی به صورت کلی  و ضامن از شرکت مسئولیت محدود در وام‌های تکلیفی مورد پذیرش نیست.
ضامن در انواع تسهیلات قابل ارائه در فرابانک، با رتبه‌های D و E امکان ضمانت ندارد.
در تسهیلات رتبه‌ای چنانچه تمامی نقش‌ها  شاغل در یک شرکت مسئولیت محدود باشد حداقل یکی از ضامنین بایستی تغییر و از شرکت سهامی خاص/ عام/ دولتی و یا کسب و کار معرفی گردد.
ضامن به شرط دارا بودن مستندات درآمدی معتبرمورد پذیرش فرابانک خواهد بود.
در خصوص ضامن یا ضامنین تسهیلات می‌بایست مجموع توان ایشان اقساط وام را پوشش دهد و در غیر این صورت نیازمند افزودن ضامن جدید است.
چنانچه یک ضامن توان بازپرداخت کافی را نداشته باشد یک ضامن دیگر (حقوق بگیر/ جواز کسب) اضافه شود. 
چنانچه درآمد ضامن کمتر از هفت میلیون تومان باشد ضامن مورد پذیرش نمی‌باشد.
چنانچه مبلغ تسهیلات دریافتی در انواع تسهیلات فرابانک (غیر از تسهیلات قرض الحسنه گردونه) یک میلیارد ریال یا کمتر بود نیاز به معرفی یک ضامن و اگر مبلغ آن از یک میلیارد ریال بیشتر بود می‌بایست دو ضامن معرفی شود.
در تسهیلات گردونه تا دو میلیارد ریال یک ضامن و بالای دو میلیارد ریال دو ضامن مورد نیاز است.
د) ثبت نام
نحوه ورود به سامانه
ثبت تسهیلات فرابانک از سامانه فرابانک از سایت اصلی بانک ملت bankmellat.ir صورت می‌پذیرد.
پس از ورود به سایت اصلی بانک، از کادر بانکداری اینترنتی وارد اینترنت بانک شده و با داشتن نام کاربری و رمز ورود اقدام به ورود به سامانه اینترنت‌بانک می‌کنیم.
در صفحه‌ی خانه «اینترنت‌بانک»، از منوی سمت راست صفحه، ابتدا گزینه «تسهیلات»، سپس گزینه «خدمات» و بعد گزینه «فرابانک ملت (تسهیلات غیرحضوری)» را انتخاب می‌کنیم و یا در صفحه «خانه» اینترنت‌بانک، کادر «فرابانک ملت (تسهیلات غیر حضوری)» را انتخاب می‌کنیم.
نحوه ثبت درخواست تسهیلات
با ورود به صفحه «فرابانک»، مراحل ثبت‌نام را می‌توان در دایره‌های های شماره‌گذاری شده در بالای صفحه رویت کرد که 6 دایره به معنای لزوم طی کردن 6 مرحله جهت ثبت‌نام در سامانه فرابانک می‌باشد.

گام اول: صفحه نخست، شرایط و مقررات به اختصار شرح داده شده است و پس از انتخاب گزینه «با آگاهی کافی، شرایط و مقررات تسهیلات فرابانک را می‌پذیرم» صفحه‌ای با عنوان «شرایط و مقررات تکمیلی تسهیلات» سامانه فرابانک باز می‌شود که به تفصیل قوانین ثبت درخواست تسهیلات در سامانه فرابانک شرح داده شده است.
در انتهای متن «شرایط و مقررات تکمیلی تسهیلات» با انتخاب گزینه «تایید» می‌توان به گام بعد رفت.
نکته: قابل ذکر است در همین گام اول هر بار گزینه‌ی ثبت درخواست جدید انتخاب شود، سامانه یک شماره پیگیری یکتا تولید می‌کند که نباید تعداد شماره پیگیری موجود از یک عدد تجاوز نماید. 
گام دوم: در مرحله استعلام با انتخاب گزینه «نوع تسهیلات» می‌توان انواع تسهیلات سامانه‌ی فرابانک را دید و انتخاب کرد.
قابل ذکر است که از انواع تسهیلات مبتنی بر معدل فرابانک مختص رتبه‌های A,B,C مشتری امکان دریافت یکی از آن‌ها را در سامانه فرابانک خواهد داشت و تا عدم‌تصویه حساب قبلی امکان ثبت درخواست مجدد نخواهد داشت.
در صورتی که امکان انتخاب شماره حساب وجود نداشت دو حالت دارد یا مشتری چند درخواست همزمان دارد یا نوع تسهیلات را انتخاب نکرده است.
پس از کسر کارمزد (80.000 ریال) امکان مشاهده نتایج استعلام هست که می‌بایست تمامی استعلام‌ها کامل انجام شده و مورد قبول باشد.

در صورت انتخاب تسهیلات بهان و یا انواع تسهیلات مبتنی بر معدل، گزینه‌ای به نام «شماره حساب منتخب» نیز وجود خواهد داشت که تنها در صورتی که فرد نوع حساب مرتبط با این نوع تسهیلات را دارا باشد سامانه حساب مربوطه را به وی نمایش خواهد داد.
گام سوم: خالص درآمد ماهیانه وارد شود، سیستم به‌صورت خودکار توان پرداخت محاسبه می‌کند.
در این مرحله چنانچه «خطای سامانه فرابانک تسهیلاتی به شما پیشنهاد نمی‌نماید» مواجه شویم یا توان متقاضی صفر می‌باشد و یا معدل حساب ندارد و یا مدت زمان لازم، جهت وام‌های مبتنی بر معدل، از زمان افتتاح حساب نگذشته است.
گام چهارم: مستندات متقاضی و معرفی ضامن و بارگذاری مستندات ضامن در این مرحله صورت می گیرد.
مشخصات ضامن کد ملی و شماره موبایل ضامن را وارد کرده تا استعلام های ضامن گرفته شود.
جهت ضامنین تا اطلاع ثانوی دارا بودن شماره مشتری الزامی است. لیکن از الزام ضامن به افتتاح حساب اکیداً خودداری گردد. 
همچنین ضامنین دارای رتبه اعتباری باشند و وضعیت منفی بانک مرکزی نظیر معوقات و بدهی سررسید شده پرداخت نشده و چک برگشتی نباشند و  دارای توان و سقف ضمانت باشند.  
مبلغ تسهیلات قابلیت کم شدن را دارد و تعداد اقساط در صورت دارا بودن توان قابل تغییر می‌باشد.    
مدارک و میزان درآمد توسط متقاضی در سامانه بانکداری اینترنتی مشخص گردد و یا  میزان درآمد توسط ضامن در سامانه پیشخوان دولت مشخص گردد و مستندات نیز در همان سامانه بارگزاری گردد.



در آخر شعبه فرابانک جهت دریافت تسهیلات مشخص می‌شود.
گام پنجم: رسیدی از درخواست ثبت شده متقاضی نمایش می‌دهد که بایستی به تایید مشتری برسد.
گام ششم: در مرحله آخر از فرآیند ثبت درخواست تسهیلات رسید حاوی شماره درخواست (1404) و شماره پیگیری (14040) به مشتری نمایش داده می‌شود و شماره درخواست با پیامک ثبت درخواست برای مشتری ارسال می‌شود.


هـ) تعاریف
استعلام رتبه اعتباری
استعلام رتبه اعتباری به فرآیندی اطلاق می‌شود که در آن وضعیت اعتباری یک فرد یا یک شرکت بررسی می‌شود تا توانایی آن ها در بازپرداخت بدهی‌ها ارزیابی شود. این فرآیند در فرابانک توسط "شرکت اعتبارسنجی ایران" به شماره تماس 41522222-021 انجام می‌شود.
رتبه اعتباری نشان دهنده میزان ریسک اعتباری فرد یا شرکت است و می‌تواند تاثیر مستقیمی بر تصمیم‌گیری موسسات مالی در مورد اعطای وام، تسهیلات یا سایر خدمات مالی داشته باشد، احتمال دریافت وام یا تسهیلات با شرایط بهتر بیشتر می‌شود.
حفظ رتبه اعتباری تا زمان دریافت تسهیلات الزامی بوده و در صورت کاهش امتیاز و رتبه اعتباری، امکان پرداخت تسهیلات وجود ندارد
رتبه اعتباری هر شخص در بانک ملت از تاریخ استعلام به مدت یک ماه روز معتبر می باشد و پس از این مدت نیازمند استعلام مجدد است.
در حال حاضر مبلغ کارمزد بابت استعلام رتبه بندی 80.000 ریال می‌باشد و هزینه مابقی استعلامات صفر می‌باشد.
رتبه های Dو E در سامانه فرابانک امکان دریافت تسهیلات و یا ضمانت تسهیلات را ندارند.
متقاضی تسهیلات قرض الحسنه ازدواج و فرزندآوری با رتبه های Dو E در سامانه فرابانک مجاز به ثبت نام می‌باشند.
استعلام مکنا
در سیستم بانکی کشور هر فرد مجاز به دریافت کارت اعتباری تا سقف مبلغ 3 میلیارد ریال می‌باشد.
در بانک ملت تنها یک بار امکان دریافت کارت اعتباری می‌باشد و تا قبل از تسویه و تعیین تکلیف قبلی امکان دریافت مجدد آن وجود نخواهد داشت.
مدت اعتبار استعلام مکنا 15 روز می‌باشد.
استعلام بانک مرکزی
استعلام بانک مرکزی به فرآیندی اطلاق می‌شود که درآن افراد یا شرکت ها از بانک مرکزی جمهوری اسلامی ایران درخواست می‌کنند تا اطلاعات مربوط به وضعیت مالی، اعتباری یا حقوقی آن ها را بررسی و ارائه کند. این استعلام معمولا برای اهداف مختلفی مانند دریافت وام، تسهیلات بانکی، بررسی سابقه اعتباری یا احراز هویت انجام می‌شود.
بانک مرکزی ایران به عنوان نهاد نظارتی و سیاست‌گذار نظام بانکی کشور، اطلاعات جامعی از فعالیت های مالی افراد و شرکت‌ها را در اختیار دارد. این اطلاعات شامل سابقه تسهیلات دریافتی، چک‌های برگشتی، بدهی‌های بانکی و سایر تعهدات مالی است. 
مدت اعتبار استعلام بانک مرکزی 15 روز می‌باشد.
استعلام نظام وظیفه
استعلام نظام وظیفه به فرآیندی اطلاق می‌شود که در آن افراد (معمولا مردان بالای 18 سال) وضعیت خدمت سربازی خود را نزد سازمان نظام وظیفه‌ی عمومی بررسی می‌کنند. این استعلام برای اطلاع از وضعیت مشمولیت، تاریخ اعزام، معافیت‌های احتمالی، یا سایر اطلاعات مرتبط با خدمت سربازی انجام می‌پذیرد.
در تسهیلات قرض الحسنه ازدواج و فرزندآوری وضعیت نظام وظیفه متقاضی استعلام نمی‌شود اما برای سایر تسهیلات مورد بررسی قرار می‌گیرد.
استعلام ثبت احوال
استعلام ثبت احوال به فرآیندی اطلاق می‌شود که در آن افراد اطلاعات هویتی و ثبت شده خود در سازمان ثبت احوال کشور را بررسی می‌کنند. این استعلام معمولا برای دریافت اطلاعاتی مانند تاریخ تولد، شماره شناسنامه، کد ملی، وضعیت تاهل، نام پدر و مادر، اطلاعات ازدواج یا طلاق و سایر اطلاعات مرتبط با هویت فرد انجام می‌شود.
اطلاعات ثبت شده توسط فرد در شعبه افتتاح کننده حساب با اطلاعات استعلام ثبت احوال می‌بایست یکسان باشد.
استعلام کدپستی
استعلام کدپستی به فرآیندی اطلاق می‌شود که در آن افراد یا سازمان ها برای یافتن کدپستی یک آدرس خاص اقدام می‌کنند. کدپستی یک شماره منحصر به فرد است که به هر منطقه، خیابان یا حتی ساختمان خاصی اختصاص داده می‌شود و هدف آن شناسایی دقیق آدرس ها می‌باشد.
ضمانت متقابل
در شرایطی که مشتری الف در درخواست اول متقاضی و در درخواست دوم ضامن است و مشتری ب در درخواست اول ضامن و در درخواست دوم متقاضی است، به این وضعیت ضمانت متقابل یا ضربدری گفته می‌شود.
مطابق مقررات، پرداخت تسهیلات به درخواست‌های مشمول ضمانت متقابل، ممنوع می‌باشد و درصورت ثبت همزمان چنین درخواست‌هایی، در زمان امضای قرارداد، از پرداخت یکی از این تسهیلات ممانعت خواهد شد.
سقف ضمانت تسهیلات
هر شخص حقیقی در بانک ملت می‌تواند تا سقف مبلغ مشخصی، تسهیلات سایرین را ضمانت نماید که این مبلغ تابعی از رتبه اعتباری متقاضی و ضامن تسهیلات بر اساس جدول زیر است:

علاوه بر سقف مبلغ پذیرش ضمانت مطابق با جدول فوق، دارا بودن سایر شرایط احراز شامل رتبه اعتباری مجاز، توان بازپرداخت اقساط و قابل قبول بودن نتیجه استعلام‌های مورد نیاز و همچنین مستندات درآمدی معتبر ضامن همچنان به قوت خود باقی است.
سقف تسهیلات بانک ملت
سقف تسهیلات بانک ملت برای متقاضی با وام دریافتی و اصل مانده بدهی قبلی حداکثر 4 میلیارد ریال یا 400 میلیون تومان در عقد مرابحه می‌باشد.
تسهیلاتی نظیر وام های ازدواج، فرزندآوری، ودیعه مسکن و تسهیلات های مصوبه دولت که بصورت کلی هستند مشمول این ضوابط نمی‌شوند. 
تسهیلات فروش اقساطی و جعاله بخش مسکن مشمول این ضوابط نمی‌شوند.
تسهیلات کسب و کاری (پذیرندگان و متخصصین و ...) مشمول این ضوابط نمی‌شوند.
معدل
معدل حساب از طریق محاسبه مجموع مانده‌های روزانه حساب‌های متقاضی در بازه زمانی مشخص و تقسیم حاصل‌جمع بر عدد روزهای مورد نظر، محاسبه می‌شود.
توان بازپرداخت
توان بازپرداخت (قدرت بازپرداخت) به توانایی یک فرد، شرکت یا سازمان در بازپرداخت بدهی‌ها و تعهدات مالی خود در موعد مقرر اشاره دارد. این مفهوم در ارزیابی اعتباری و تصمیم گیری‌های مالی بسیار مهم است، زیرا نشان دهنده میزان ریسک مرتبط با اعطای وام یا تسهیلات به شخص یا شرکت مورد نظر است.
قرارداد لازم الاجرا
مطابق آیین‌نامه اجرایی سند رسمی لازم الاجرا عبارت است از سند رسمی یا عادی که بدون صدور حکم از دادگاه قابل صدور اجرائیه برای اجرای مدلول سند باشد. بدین معنی که چنانچه شخصی به موجب سند رسمی لازم‌الاجرا، بدهکار یا متعهد باشد و آن بدهی را پرداخت نکند یا به تعهد عمل ننماید، شخص طلبکار می‌تواند بدون مراجعه به دادگاه و طی کردن مراحل دادرسی اعم از اقامه دعوی و گرفتن حکم، با مراجعه به تشکیلات اجرایی مرتبط، او را ملزم به اجرای مفاد موضوع سند نماید.
و) مدت اعتبار درخواست
مدت زمان مجاز تعیین تکلیف هر درخواست ثبت شده در سامانه فرابانک 40 روز از زمان ثبت درخواست می‌باشد و در صورت عدم اعطای تسهیلات در این مدت، درخواست به صورت خودکار باطل می‌شود. چنانچه متقاضی بعد از این مدت همچنان مایل به دریافت تسهیلات باشد، در صورت دارا بودن شرایط مورد نیاز می‌تواند درخواست جدید ثبت نماید. 
مدت زمان مجاز تعیین تکلیف درخواست های ثبت شده برای تسهیلات ازدواج حداکثر 40 روز و برای تسهیلات فرزندآوری حداکثر 30 روز از زمان ثبت درخواست می‌باشد.
ز) مدارک و مستندات
مدارک و مستندات تسهیلات ازدواج
مدارک قابل ارائه از سمت متقاضی تسهیلات قرض الحسنه ازدواج:
تصویر صفحه اول شناسنامه متقاضی 
تصویر صفحه مشخصات همسر در شناسنامه متقاضی
صفحات سند ازدواج 
در صورت مراجعه به شعبه جهت دریافت وام و  پایین تر بودن سن زوجین از سن قانونی ارائه حکم رشد  الزامیست. 
مدارک و مستندات تسهیلات فرزندآوری
مدارک قابل ارائه از سمت متقاضی تسهیلات قرض الحسنه فرزندآوری:
تصویر صفحه اول شناسنامه متقاضی 
تصویر صفحه مشخصات فرزندان در شناسنامه متقاضی
تصویر صفحه اول شناسنامه فرزند 
ارائه حکم حضانت دادگاه (درصورت لزوم)
مدارک و مستندات مورد نیاز
طبق قوانین و مقررات حوزه اعتباری، متقاضیان و ضامنین تسهیلات بایستی مدارک و مستنداتی مبنی بر وجود درآمد مستمر ماهیانه به بانک ارائه نمایند.
اعطای تسهیلات فرابانک مستلزم ارائه کامل مدارک مورد نیاز و تطبیق اطلاعات ثبت شده توسط مشتری با اطلاعات مندرج در مستندات ارسالی بابت متقاضی و ضامنین می‌باشد.
مستندات درآمدی معتبر و قابل قبول جهت دریافت انواع تسهیلات در سامانه فرابانک به شرح جدول ذیل است: 

*ابواب جمعی: به افرادی اطلاق می‌شود که محل اشتغال آنها دارای شماره ثبت نمی‌باشد و فعالیت با جواز کسب انجام می‌شود و حق بیمه توسط صاحب جواز برای وی پرداخت گردد.
*درآمد مکمل: چنانچه خالص درآمدی متقاضی یا ضامن بر اساس یک مستند درآمدی ( مانند فیش حقوقی)، برای تسهیلات درخواستی کافی نباشد و ضامن یا متقاضی دارای مستند درآمدی معتبر بیشتری باشد (به عنوان مثال سود سپرده بانک ملت هم دریافت می‌کند یا موجر می‌باشد)، می‌تواند نسبت به ارائه چند مستند درآمدی معتبر اقدام نماید تا جمع درآمد ماهیانه به استناد این مدارک، اقساط تسهیلات درخواستی را پوشش دهد.
ح) جزئیات مدارک و مستندات 
فیش حقوقی
در فیش ارائه شده متقاضی بایستی موارد ذیل چک شود :
فیش حقوقی به روز ( مقطع به روز ) باشد.
نام متقاضی در فیش مشخص باشد.
نام شرکت صادر کننده مشخص باشد.
در فیش فرمت استاندارد رعایت گردد.
خالص دریافتی مشخص باشد.

درآمد غیر مستمر شامل  پاداش، کارانه، ماموریت و... در حقوق و مزایا چنانچه در لیست بیمه یا صورت حساب سه ماهه واریز حقوق وجود داشت  مورد پذیریش  و در غیر اینصورت مورد قبول نیست و می‌بایست دریافتی مذکور از خالص فیش کسر گردد.
آکورد تولید و علی الحساب آکورد تولید برای شرکت های تولیدی مورد قبول است و کارانه فروش برای شرکت های کارگزاری و بیمه و پخش مورد قبول است .
علی الحساب(سازمان دو مرحله ای واریز حقوق دارد) و پیش پرداخت مورد قبول است.
مساعده در فیش مورد پذیرش است.
چنانچه سربرگ فيش نام شركت خصوصی مشخص نيست فيش بايستي مهر شماره ثبت دار داشته باشد در صورت عدم درج مهر ، حتماً گواهی اشتغال  بگذارد.
فیش حقوقی اگر لاتین باشد گواهی اشتغال با درج خالص دریافتی ارائه گردد.
فیش حقوقی ماه قبل تا دهم ماه بعد مورد تایید است.
فیش حقوقی بانک های اقتصاد نوین و سرمایه مشخص نیست که از کجا صادر شده و مربوط به چه شخصی می باشد و  فقط کدپرسنلی درج می کنند که در اینصورت باید کارت پرسنلی و یا حکم آپلود شود.
افرادی که دارای دو فیش هستند می‌بایست گواهی بگیرند که خالص دریافتی در آن درج شده باشد.
چنانچه متقاضی دو فیش مقطع متفاوت اما مورد پذیریش فرابانک بارگذاری کرد مبلغ خالص کمتر مورد پذیرش است.
مرجع صادرکننده فیش حقوقی با مرجع واریز کننده بیمه می‌بایست یکسان باشد.
افزودن مساعده به خالص فیش مورد قبول است.
چنانچه شرکت یا سازمان مربوطه امکان ارائه فیش حقوقی ندارد می‌بایست گواهی اشتغال در سربرگ معتبر مجموعه با ذکر خالص دریافتی ارائه دهد.
حکم کارگزینی/ بازنشستگی/ مستمری
برای مشاغل دولتی بارگذاری حکم کارگزینی برای تشخیص رابطه استخدامی و سنوات استخدام الزامی است.
حکم صادره برای سال جاری باشد.
رابطه استخدامی در حکم مشخص باشد.
نام متقاضی در حکم مشخص باشد.
نام محل خدمت فرد در حکم مشخص باشد.
برای افراد با رابطه استخدام پیمانی همانند استخدام رسمی سنوات صفر نیز مورد پذیرش می‌باشد.
نیروهای مسلح حکم ندارند.
شاغلین شرکت نفت و گاز حکم ندارند و نوع استخدام با کد (01 و02) در فیش مشخص می‌گردد و درصورت نیاز می‌توان گواهی اخذ کرد و همچنین برای بازنشستگان و مستمری بگیران این بخش بجای حکم از گواهی استفاده می‌شود.
در خصوص بازنشستگان و مستمری بگیران چنانچه حکم در دسترس نباشد در قبال آن می‌توان گواهی بازنشستگی یا مستمری بگیر اخذ شود.
کارکنان بانک ها حکم دارند ولی با توجه به رابطه استخدامی که دارند الزامی به ارائه حکم نیست.


حکم بازنشستگی سندی رسمی است که توسط سازمان های مربوطه (مانند سازمان تامین اجتماعی، صندوق بازنشستگی کشوری و...) صادر می‌شود و نشان دهنده تایید پایان دوره خدمت فرد و شروع دوره بازنشستگی است. این حکم شامل اطلاعاتی مانند تاریخ بازنشستگی، میزان حقوق بازنشستگی، سابقه خدمت و سایر جزئیات مرتبط با وضعیت بازنشستگی فرد است.
حکم برقراری مستمری سندی رسمی است که توسط سازمان های مربوطه (مانند سازمان تامین اجتماعی، صندوق بازنشستگی کشوری و...) صادر می‌شود و نشان دهنده تایید پرداخت مستمری به فرد یا خانواده اوست. این حکم معمولا برای بازنشستگان، بازماندگان (در صورت فوت بیمه شده اصلی )، یا افراد تحت تکفل صادر می‌شود و شامل اطلاعاتی مانند میزان مستمری، تاریخ شروع پرداخت و شرایط دریافت است.
گواهی اشتغال به کار
گواهی در سبرگ معتبر شرکت/ سازمان صادر گردد.
دارای  شماره و تاریخ نامه باشد.
دارای آدرس، شماره تلفن و فکس در صورت نیاز ایمیل سازمان/ شرکت باشد.
در شرح نامه، نام متقاضی و خالص دریافتی قید گردد.
امضا دار مجاز نامه را امضا نماید.
مهر معتبر شرکت/ سازمان با قید اسم و سمت شخص امضا کننده داشته باشد.
مخاطب نامه شعبه یا فرابانک یا بانک ملت به درستی ذکر گردد.
امضای معتبر هر شرکت/ سازمان در روزنامه رسمی در بخش اوراق عادی مشخص می‌باشد.
اگر در گواهی، درآمد بصورت حقوق و مزایا، ناخالص و قبل از کسر کسورات بیاید، مورد قبول نمی‌باشد و در صورتی مورد قبول است که فقط خالص دریافتی عنوان شود.
گواهی صادر شده معمولا تا 40 روز اعتبار دارد.
وجود دو گواهی با دو مبلغ مختلف در یک پرونده مورد قبول نمی‌باشد.
اگر هم فیش بود هم گواهی با ناخالص، فیش مورد قبول است اما اگر هم فیش بود هم گواهی با خالص دریافتی عدد کم تر مورد قبول می‌باشد.

کسراز حقوق 
گواهی در سبرگ معتبر شرکت/ سازمان صادر گردد.
دارای  شماره و تاریخ نامه باشد.
دارای آدرس، شماره تلفن و فکس در صورت نیاز ایمیل سازمان/ شرکت باشد.
در شرح نامه، نام متقاضی و خالص دریافتی قید گردد.
امضا دار مجاز نامه را امضا نماید.
مهر معتبر شرکت/ سازمان با قید اسم و سمت شخص امضا کننده داشته باشد.
جزئیات تسهیلات در گواهی به درستی اشاره شود.
چنانچه ضامن کسر را تهیه نماید بایستی نام متقاضی در کسر آورده شود.
مخاطب نامه شعبه یا فرابانک یا بانک ملت به درستی ذکر گردد.
در متن نامه مشخصات وام اگر ذکر نگردد مشکلی نیست ولی اگر عنوان شد بدرستی بیان گردد(مشخصات وام اگر برابر و یا بیشتر از مبلغ خود وام بود ایرادی ندارد ولی کمتر بود مورد قبول نیست).
تفاوت متن کسر از حقوق و گواهی حقوق این است که در متن گواهی کسر از حقوق حتماً اسم ضامن و حقوق بیان شده و عنوان می‌شود که ضمانت چه شخصی را انجام دادند.
اگر گواهی و فیش هر دو ارائه شوند و مبلغ دریافتی اعلام شده در هر دو متفاوت باشند، مبلغ کمتر مورد پذیرش است.
در تسهیلات مربوط به رتبه ها اگر کسر از حقوق به همراه فیش بارگذاری شد کلیت کسر  بررسی می‌شود درست باشد و چنانچه در کسر از حقوق خالص پرداختی اعلام شد با خالص فیش مقایسه هر کدام کمتر بود لحاظ شود.
گزارش ریز عملکرد بیمه و دستمزد :
لیست بیمه بر اساس حقوق و دستمزد از سایت تامین اجتماعی دریافت گردد.
تاریخ اخذ لیست بیمه برای هفته جاری باشد.
در لیست بیمه نامه نام متقاضی و کارفرما و مبلغ دریافتی و تعداد روز هر ماه بایستی رویت و چک شود و با مستندات درآمدی کنترل گردد.
برای شرکت های سهامی خاص، عام، موسسات  و برای شرکت های مسئولیت محدود و ... حداقل 3 ماه اخیر و برای ابواب جمعی دوسال متوالی اخیر بصورت کامل بیمه رد شده باشد.
چنانچه شخص حقوق بگیر بانک ملت باشد و و اختلاف مبلغ اعلام شده توسط شخص به عنوان درآمد متناسب با فیش حقوقی ایشان باشد ولی اختلاف 7 میلیون تومانی قابل پذیرش فرابانک را رعایت نکرده باشد و از 7 میلیون تومان گذشته باشد مبلغ اظهار شده مورد پذیرش است اما تمامی مستندات ارائه شده توسط ایشان استعلام می‌گردد.
اگر عدد اعلام شده در لیست بیمه با عدد خالص دریافتی در فیش/گواهی/کسر چنانچه مساوی بود مشکلی ندارد. 
همچنین اگر لیست بیمه بیش تر باشد بازهم  مشکلی وجود ندارد و طبق فیش اعلام می‌گردد.
اما اگر لیست بیمه کم تراز خالص دریافتی فیش یا مستند درآمدی ارائه شده بود، تفاوت مبلغ خوداظهاری، اگر کمتریا مساوی  7 میلیون تومان باشد مورد پذیرش می‌باشد و اگر بیشتر از 7 میلیون تومان باشد می‌بایست بر اساس مبلغ بیمه و نهایت تا 7 میلیون تومان بالاتر اعلام درآمد شود.
ایام بیماری و ایام بارداری اگر از همان محل فعالیت رد شده باشد و درصورتیکه یک ماه کامل بعد از برگشت به کار بیمه رد شده باشد، مورد قبول است و اگر در طول 3ماه اخیر باشد قابل قبول نمی‌باشد.
چنانچه متقاضی در ماه آخر لیست بیمه کسری سابقه بابت بیماری داشت باید ماه بعد بصورت کامل ثبت شود تا مورد پذیرش قرار گیرد و این کسری باید محدود به چند روز باشد.
چنانچه متقاضی در ماه آخر لیست بیمه کسری سابقه داشت به نحوی که تعداد روز های کسری، جمعا از ده روز در کل زمان سابقه بیمه مجاز تجاوز ننماید باید ماه بعد بصورت کامل ثبت شود تا مورد پذیرش قرار گیرد این امر در شرایطی صدق می‌کند که سوابق ایشان بیش از حداقل سوابق مورد پذیرش یعنی 3 ماه باشد.
در لیست بیمه ناشی از بازرسی در 6 ماه اخیر یک ماه مورد قبول است در صورت داشتن دو ماه در لیست بیمه ، از شرکت محل فعالیت نامه در خصوص علت مورد بازرسی اخذ گردد  چنانچه بیش از دو ماه باشد مورد پذیرش نیست و در مورد افراد ابواب جمعی هیچ نوع ناشی از بازرسی ای مورد قبول نمی باشد و اگر سوابق بیمه در حالت حداقلی یعنی 3 ماه بود ناشی از بازرسی مورد پذیرش نمی‌باشد.
اگر شرکت‌های ذکر شده در بیمه متفاوت بود با اخذ روزنامه رسمی که اشاره به شرکت‌های زیرمجموعه گردد می‌توان تمامی سوابق را در نظر گرفت.
در صورتی که در لیست بیمه فرد متقاضی در شرکت های پیمانکاری طرف قرداد با شرکت دولتی شاغل باشد در صورت اخذ نامه از شرکت دولتی مبنی بر تایید اشتغال وی در آن شرکت ها، تمامی سوابق در بیمه مورد قبول است.
اگر شعبه رد کننده بیمه متفاوت باشد کدکارگاهی متفاوت می‌شود ولی چنانچه نام شرکت تغییر نکند مورد قبول می‌باشد.
در صورتیکه اسم شرکت در لیست بیمه تغییر کرده باشد حتماً باید روزنامه رسمی ارائه شود.
صندوق بیمه آینده ساز سوابق را در  نامه ارائه می‌دهد.
چنانچه فرد در چند محل فعالیت مشغول به کار باشند باید از همه ی محل های فعالیت بیمه رد شود تا در آمد همه ی آن ها لحاظ گردد در غیر اینصورت فقط جاییکه بیمه رد می‌شود درآمد فرد لحاظ می‌گردد.
در شرکت های خصوصی  صرفا با گذاشتن روزنامه رسمی که مدیران شرکت یکی است نمی‌توان تمام سوابق بیمه را با هم جمع نمود و زیر مجموعه بودن آنها  مورد پذیرش  نیست.
بیمه ی مورد پذیرش فرابانک بعد از هفتم  ماه جاری درخواست، تا دو ماه قبل  باید در لیست بیمه  ثبت شده باشد.
چنانچه در لیست بیمه مشخص گردد فرد نیمه وقت ( تعداد روز بیمه 15 روز ) مشغول به فعالیت است درآمد وی مورد قبول نیست.
چنانچه در لیست بیمه در حداقل سوابق مورد نیاز، از سوی شرکت در مقطعی بیمه رد نشده بود درخواست مورد تایید نمی باشد. 
چنانچه در لیست بیمه در حداقل سوابق مورد نیاز، بیمه بیکاری وجود داشت درخواست مورد تایید نمی‌باشد.
چنانچه درآمد متقاضی از حداکثر بیمه سال جاری بالاتر بود اخذ صورت حساب سه ماهه بانکی واریز حقوق جهت بررسی درخواست الزامیست.
درسال 1404 حداکثردرآمد درج شده در لیست بیمه مبلغ 751.613.352 ریال می‌باشد .
درسال 1404 حداقل درآمد درج شده در لیست بیمه مبلغ 103.909.681 ریال می‌باشد .
جواز کسب
جواز حتماً تاریخ صدور و انقضا دارد.
تاریخ انقضا جواز حداقل یکماه به انقضا مانده باشد.
جواز جدید در شرایطی مورد قبول است که حداقل یکماه از تاریخ صدور آن گذشته باشد.
نام متقاضی شماره صنفی آدرس محل فعالیت و کد پستی رسته فعالیت بایستی در جواز مشخص باشد. 
جوازهای قبل از سال 1402 با مهر اتحادیه مورد قبول است و جواز های بعد از این تاریخ معمولا با بارکد صادر می‌شود که در آن مهر اتحادیه وجود ندارد. 
جوازهای سال 1403 از درگاه ملی صادر می‌گردند.
صاحبان جوازی که سند محل فعالیت به نام خود آنهاست معمولا پلاک ثبتی سند در جواز ذکر می‌شود.
جواز کسب / پروانه بهره برداری و ... به نام اشخاص حقیقی مورد قبول هستند. 
جواز های سیار که محل کسب مشخص ندارد مورد پذیرش نمی‌باشند.
در جوازهایی که قید می‌شود شریک دارد، شریک به شرطی که در مستند ملکی نیز دخیل باشد امکان دریافت تسهیلات خواهد داشت.
در صورتیکه صاحب جواز، اجاره نامه رهگیری‌دار یا دفترخانه‌ای داشته باشد بایستی آدرس و کدپستی اعلامی در جواز با اجاره نامه یکسان باشد.
چنانچه تمامی نقش‌های یک درخواست دارای جواز کسب بودند فارق از مبلغ درخواست اخذ اطلاعات‌اعتباری برای همه‌ی نقش‌ها (متقاضی/ ضامن ) الزامی است.
در صورتیکه صاحب جواز سند داشته باشد در صورت ثبت پلاک ثبتی در جواز  نیازی نیست که آدرس بصورت دقیق چک شود و بایستی پلاک ثبتی در جواز با سند مطابقت داده شود. 
آدرس محل فعالیت اگر تغییر پیدا کرده باشد و در پروانه آدرس قبلی درج گردیده باشد در صورتی مورد قبول است که از اتحادیه نامه ای با قید آدرس جدید که مورد تایید اتحادیه می‌باشد، اخذ گردد.  
پروانه بهره برداری یا جواز کسب به نام شخص حقوقی مورد قبول نیست. 
پروانه برای مشاغل خانگی و مهارت مورد قبول نمی‌باشد.
کارت مباشرت و کارت بازرگانی مورد قبول نمی‌باشد.
شغل سر دفتر داری با مجوز فعالیت و مستند محل فعالیت قابل پذیرش می‌باشد .( کارکنان دفترخانه ابواب جمعی می‌باشد دفتر یار شاغل بخش خصوصی می‌باشد.)
برای مشاغل آزاد دارای جواز در محیط‌های روستایی نظیر (دامپروری، زنبورداری ، کشاورزی و ...) حتماً باید سند ملک محل فعالیت ارائه گردد و اجاره نامه مورد قبول نمی‌باشد. حتما می‌بایست اطلاعات اعتباری نیز اخذ گردد.
متقاضی جواز کسب چنانچه تسهیلات کمتر و مساوی 100 میلیون تومان ثبت کرده باشد درخواست اطلاعات اعتباری لازم نیست ولی درصورت داشتن توان بازپرداخت بسیار پایین یا عدم تطابق کامل آدرس یا درآمد خود اظهاری بالا می‌توان درخواست اطلاعات اعتباری اخذ گردد ( چنانچه آدرس ارائه شده دراجاره نامه با آدرس ارائه شده در جواز مغایرت داشت ولی کدپستی یکسان بود اطلاعات اعتباری لازم است.)
چنانچه در جواز تاسیس اشاره شود که می‌توان به آن را به جای جواز کسب ارائه نمود، مورد پذیرش می‌باشد در غیر این صورت بایستی جواز کسب جدا ارائه دهد.
پزشکان دارای مطب  بایستی پروانه دائم پزشکی یا پروانه طبابت و مستند محل فعالیت را ارائه دهند. 
وکلا بایستی دفترچه وکالت یا پروانه وکالت دارای اعتبار (از نظر تاریخ) همراه با مستند محل فعالیت ارائه دهند.
پروانه‌های کسبی که فاقد آدرس می‌باشد و فقط شهر محل فعالیت در آن اشاره شده است بایستی نام شهر با مستند محل فعالیت تطابق داده شود.
معیار اعتبار پروانه‌های کسب صادره از ابتدای سال 1402 و سایر مجوزها از تاریخ 10‏/02‏/1401 وجود شناسه یکتای آن‌ها در بانک اطلاعات کسب‌وکارهای ایرانیان به نشانی (qr.mojavez.ir) می‌باشد.آن دسته از نسخ چاپی پروانه کسب صادره از سال 1402 به بعد و سایر مجوزهای کسب و کار صادره از تاریخ 10‏/02‏/1401 به بعد که اطلاعات آن‌ها در بانک اطلاعات کسب وکارها وجود نداشته باشند، بی‌اعتبار هستند.
 اجاره نامه 
1. اجاره نامه به دو صورت دفترخانه‌ای یا رهگیری‌دار دارای هولوگرام مورد قبول است. 
2. در اجاره نامه امضای موجر و مستاجر تنظیم کننده سند (دفتر خانه یا املاک) و شهود وجود دارد. 
3. اجاره نامه از نظر تاریخ بایستی اعتبار داشته باشد و از تاریخ شروع حداقل یک ماه گذشته و تا تاریخ خاتمه حداقل یک ماه داشته باشد. 
4. در موضوع اجاره بایستی به آدرس دقیق و کد پستی اشاره گردد. 
5 .در صورت داشتن توضیحات مفاد آن باید کنترل گردد. 
چنانچه اجاره نامه بصورت دستی در اوراق املاک تهیه گردد و دارای امضا باشد می‌توان رهگیری آن بصورت مهر در اجاره نامه درج شود و یا خلاصه قرارداد رهگیری دار ضمیمه شود.
اجاره نامه کد رهگیری دار معمولا در چهار  برگ تنظیم می‌شود که بایستی همه اوراق به همراه مهر و امضای موجر و مستاجر و مشاوران املاک بارگذاری گردد. 
در اجاره نامه‌هایی که با توکن در سامانه ثبت اسناد ثبت می‌شود امضا مشتری وجود نداشته و به جای آن در انتهای هر صفحه کد ملی و نام شخص ثبت می‌شود، توجه داشته باشید فرم مربوطه پیش نویس نباشد و دارای کد رهگیری باشد.(سایت خودنویس)
چنانچه متقاضی اجاره نامه به عنوان مکمل درآمدی ارائه داد وضعیت مبلغ اجاره و شرکای سند بررسی گردد و سهم متقاضی از اجاره به صراحت مشخص باشد در غیر اینصورت حتما در قسمت توضیحات اجاره نامه سهم اجاره متقاضی مشخص گردد.
سند مالکیت
معمولا اسناد رسمی ملکی به دو صورت تک برگ و دفترچه ای صادر می‌شود که سند تک برگ باید پشت و رو ارسال شده و سند دفترچه ای چهار صفحه اول به همراه صفحه نقل و انتقالات بایستی ارائه گردد.
در سند پلاک ثبتی، نام صاحب سند و مشخصات سند بایستی قابل رویت باشد. 
مالک سند بایستی همان متقاضی/ ضامن باشد.
نام مالکین سند در شش دانگ مشخص باشد. 
مبایعه نامه یا قولنامه مورد قبول نیست.
چنانچه کاربری سند با نوع فعالیت متقاضی/ ضامن مطابقت نداشت درخواست اطلاعات اعتباری الزامیست. 
سر قفلی
سرقفلی تنظیم شده در دفترخانه مورد قبول است.
مدت زمان سر قفلی به دو صورت محدود و نا محدود صادر می‌گردد که بایستی مد نظر قرار گیرد. 
سرقفلی‌های قدیمی که قابلیت احراز نداشته باشند و بازه زمانی ندارد می‌بایست مجدد، در دفترخانه تنظیم شود.
در سرقفلی یا آدرس بصورت کامل می‌آید یا پلاک ثبتی باید با جواز همخوانی داشته باشد.
صلح نامه نیز دارای شرایط ذکر شده می‌باشد.
قرداد اجاره با موسسه/ سازمان/ پاساژ 
قرداد با سازمان یا شرکت ها بایستی در سال جاری  باشد و تاریخ شروع و خاتمه داشته باشد.
 ماده‌های قرارداد کامل قید شده باشد.
 تعداد صفحات قرارداد به درستی و کامل باشد.
نام سازمان در قرارداد قید شده باشد.
 چنانچه در تمام صفحات قرارداد محل امضا و مهر وجود داشت بایستی تمام اوراق مهر و امضا گردد در غیر این صورت معمولا صفحه آخر مهر و امضا می‌شود. 
قرارداد می بایست به نام شخص حقوقی باشد تا مورد پذیرش واقع گردد.
چنانچه قرارداد ارائه شده به نام شخص بود مورد پذیرش نیست و می بایست اجاره نامه کدرهگیری دار ارائه گردد.
اوراق سپرده گذاری
حساب سپرده سرمایه گذاری بلندمدت بانک ملت، گواهی سپرده سرمایه‌گذاری بلند مدت بانک ملت و واحدهای سرمایه‌گذاری صندوق تامین سرمایه ملت که به عنوان وثیقه یا تضمین در قرارداد دیگری به کار گرفته نشده باشد و حداقل 6 ماه از زمان افتتاح آن گذشته باشد به عنوان درآمد مکمل مورد پذیرش می‌باشند.
ط) اطلاعات اعتباری
اطلاعات اعتباری برای درخواست های متقاضیان دارای جواز با مبلغ درخواستی بالای 100 میلیون تومان الزامیست.
در هنگام درخواست اطلاعات اعتباری به لیست شهرهای مجاز جهت ثبت درخواست توجه شود. 
در صورتی که متقاضی و ضامن در یک پرونده از یک شرکت مسئولیت محدود بودند و ضامن دیگر از شرکت دیگری بود اخذ اطلاعات اعتباری الزامیست و اگر متقاضی و ضامنین همه از یک شرکت مسئولیت محدود باشند مورد پذیرش نمی‌باشد.
اخذ اطلاعات اعتباری برای شاغلین شرکت تضامنی الزامیست.
در گزارش اطلاعات اعتباری استعلام پروانه و استعلام محل فعالیت بایستی اشاره گردد. 
در قسمت درآمد گزارش خود اظهاری ماهانه مشتری بایستی با تراکنش های ماهانه دستگاه پوز موجود در محل فعالیت در بازه شش ماهه تطابق داده شود البته معمولا در این مشاغل 20% دریافتی به صورت نقد می‌باشد. 
چنانچه به صورت حساب بانکی در گزارش اشاره شود بایستی مشخص گردد که ریز تراکنش ها از محل فعالیت نام برده متاثر شده است. 
چنانجه گزارش اطلاعات اعتباری برای ابواب جمعی بود بایستی واریز کننده حقوق صاحب کسب و کار باشد و به صورت متوالی در شش ماه بررسی گردد. 
در گزارش اطلاعات اعتباری برای متقاضیان نظام مهندسی بابت معدل حساب بایستی معدل حساب به جزئیات بانک مربوطه در گزارش اشاره شود. 
چنانجه گزارش اطلاعات اعتباری برای شاغلین در شرکت مسئولیت محدود و تضامنی بود،  بایستی واریزکننده حقوق شرکت باشد و به صورت متوالی در شش ماه بررسی گردد.
ی) نحوه استعلام گزارش سوابق ریز حقوق و دستمزد سازمان تامین اجتماعی
یکی از مراحل اخذ استعلام مدارک و مستندات ارسالی متقاضی و ضامنین توسط بانک، استعلام «گزارش سوابق ریز حقوق و دستمزد» جهت بیمه‌شدگان تامین اجتماعی با استفاده از «صندوق شخصی من» در سایت تامین اجتماعی می‌باشد.
در صفحه صندوق شخصی من توسط سایت تامین اجتماعی فضایی شخصی در نظر گرفته شده است که بیمه شده می‌تواند مستندات مورد نظر را که در سایر سرویس‌های این سایت موجود است (از جمله گزارش سوابق ریز حقوق و دستمزد) از طریق دکمه «ارسال به صندوق شخصی» جهت نگهداری یا استعلام سایر دستگاه‌ها ارسال نماید. سپس از طریق صدور مجوز استعلام در منوی عملیات و دریافت رمز، ردیف اطلاعات مورد نظر را اشتراک‌گذاری نماید. بدین ترتیب سازمان استعلام گیرنده با رمزی که از مشتری دریافت می‌نماید می‌تواند مستند معرفی شده را بدون دسترسی به سایر اطلاعات مشتری استعلام نماید. رمز ارائه شده نیز به مدت معین معتبر بوده و پس از آن منقضی می‌شود و قابل استفاده نخواهد بود.
ورود بیمه شده به سامانه سازمان تامین اجتماعی با استفاده از نام کاربري و رمز عبور دریافتی
مراجعه به پروفایل و حصول اطمینان از صحت آدرس ایمیل و تلفن همراه 
انتخاب گزینه "سوابق و ریز دستمزد بعد از سال 86" از مسیر منوی ذیل:
بیمه شدگان                   خدمات سابقه             سوابق و ریز دستمزد بعد از سال 86
انتخاب گزینه "ارسال به صندوق شخصی" 
*با انتخاب این گزینه گزارش انتخابی به صندوق شخصی بیمه‌شده ارسال می‌شود.
انتخاب گزینه "صندوق شخصی من" از مسیر منوی ذیل:
"تامین اجتماعی من"             "صندوق شخصی من"
در صفحه باز شده انتخاب گزینه"عملیات"              "صدور مجوز استعلام"
در صفحه بازشده انتخاب "بازه زمانی (یک ماه)" و گزینه "صدور مجوز استعلام"
*طی این فرآیند مجوز استعلام گزارش ارسال شده در صندوق شخصی جهت مراجع صادر می‌شود.
در پایان، کد استعلام مورد نیاز در قالب پیامک به تلفن‌همراه متقاضی/ ضامنین ارسال خواهد شد که این کد می‌بایست در مرحله استعلام مستندات درآمدی به شرکت تدبیر ملت (واحد استعلام مستندات درآمدی) ارائه شود.
در صورت نداشتن نام کاربری و رمز عبور، گزینه "ثبت‌نام" را انتخاب و بعد از تکمیل اطلاعات وارد حساب کاربری شوید.
در صورت فراموشی رمز عبور، طی مراحل حسب راهنمای سامانه، رمز جدید به شماره تلفن‌همراه بیمه شده ارسال می‌شود.

ک) فرمت مورد پذیرش فایل مستندات
فایل تصویر مدارک با پسوندهای png، jpg، jpeg و pdf قابل بارگذاری می‌باشد. 
تصاویر ارسالی از وضوح کافی برخوردار بوده و حجم فایل‌های ارسالی نباید بیشتر از 2 مگ باشد. 
در صورت برخورد با مشکل هنگام کار با سامانه، ابتدا مطمئن شوید که از آخرین نسخه مرورگر نظیرگوگل کروم، فایرفاکس، اینترنت اکسپلورر استفاده می‌نمایید و به منظور پاک نمودن حافظه مرورگر خود پیش از ورود به سامانه کلیدهای Ctrl وF5 را به صورت همزمان بزنید. این عمل جهت استفاده از آخرین قابلیت‌های سامانه فرابانک بر اساس به‌روزرسانی‌های انجام شده، لازم می‌باشد.

ل) فرآیند رسیدگی به درخواست
نمودار 1. فرآیند کلی ثبت درخواست، بررسی و پرداخت تسهیلات فرابانک
م) هزینه‌های قابل پرداخت توسط متقاضی
هزینه‌ها در سامانه فرابانک
هزینه‌های قابل پرداخت توسط متقاضی به شرح ذیل بابت جبران بخشی از هزینه رسیدگی و بررسی درخواست تسهیلات و به ویژه راستی‌آزمایی مدارک ارائه شده از طریق استعلام از سازمان یا شرکت صادرکننده مدرک است. پیاده‌سازی این روال‌ها با هدف رفاه مشتریان محترم و رفع نیاز به مراجعه حضوری ایشان است که انجام آن‌ها مستلزم صرف هزینه می‌باشد. 
هزینه استعلام گزارش رتبه اعتباری مبلغ 80.000 ریال است (در خصوص تسهیلات دارای ضامن، این مبلغ به ازای استعلام رتبه اعتباری هر یک از ضامن‌ها به صورت جداگانه دریافت می‌شود). چنانچه استعلام رتبه اعتباری منقضی شده باشد، انجام مجدد آن برای متقاضی یا ضامن‌ها مشمول هزینه مجدد خواهد بود که این هزینه از حساب متقاضی برداشت می‌شود به شرکت مشاوره رتبه‌بندی اعتباری ایران پرداخت می‌شود.
سایر استعلام‌ها نظیر چک برگشتی، مطالبات معوق بانکی، مکنا و نظام وظیفه برای مشتریان رایگان می‌باشد.
هزینه خدمات ارزش افزوده فرابانک ملت که هنگام اعطای تسهیلات از حساب متقاضی برداشت می‌شود به شرح زیر می‌باشد:
جدول 18.  هزینه کارمزد استعلام مستندات درآمدی

چنانچه متقاضی یا هر یک از ضامن‌ها فاقد فیش حقوقی و دارای مستند درآمدی دیگری باشند که امکان استعلام آن وجود نداشته و لازم باشد برای پی‌بردن به خالص درآمد شخص مورد نظر، اطلاعات اعتباری تهیه شود، این هزینه متفاوت خواهد بود.
در تسهیلات قرض الحسنه ازدواج و فرزندآوری متقاضی مستند درآمدی ارائه نمی‌نماید لذا کارمزد استعلام مستند درآمدی را ندارد ضمنا تسهیلات قرض الحسنه ازدواج و فرزندآوری هزینه تشکیل پرونده را ندارد. 
مبلغ 240.000 ريال بابت تشکیل پرونده اعتباری 
هزینه کارشناسی 
ن) امضای الکترونیک
در راستای کاهش مراجعه حضوری مشتریان به شعب و افزایش سطح رضایت مندی ایشان و توسعه بانکداری دیجیتال، امکان اعطای تسهیلات با استفاده از امضای دیجیتال برای انواع تسهیلات فراهم شده است.
مطابق روال گذشته درخواست تسهیلات فرابانک توسط مشتری در سامانه بانکداری اینترنتی ثبت می‌شود. پس از دریافت شماره درخواست در واحد فرابانک  و تایید آن توسط کارشناسان مربوطه، پیامک مبنی بر دریافت تسهیلات به صورت حضوری /امضا الکترونیک برای مشتری ارسال می‌گردد.
سپس کاربر با ورود مجدد به سامانه بانکداری اینترنتی و انتخاب منوی تسهیلات فرابانک در فرم پیگیری ستون تایید قرارداد با امضای دیجیتال را مشاهده می‌نماید، با انتخاب آیکون مربوط به امضا پیغام راهنمای مربوط به نصب برنامه کاربردی امضای دیجیتال به کاربر نمایش داده می‌شود.
در صورتیکه درخواست تسهیلات از طریق امضا دیجیتال پرداخت شده باشد درخواست مذبور از لیست درخواست‌های شعبه انتخابی توسط کاربر حذف و به واحد فرابانک با کد حسابگری 67280 منتقل می‌گردد و بعنوان مصارف این واحد منظور خواهد شد.
اعطای تمامی تسهیلات در سامانه فرابانک صرفاً به صورت غیرحضوری و با استفاده از برنامه کاربردی امضای ملت امکان‌پذیر بوده و فرآیند اجرایی و سایر شرایط و مقررات مربوطه مطابق با اطلاعیه‌های جاری بانک صورت خواهد پذیرفت.
بدین ترتیب پس از تایید درخواست تسهیلات مزبور در واحد فرابانک، متقاضی می‌بایست از طریق سامانه بانکداری  اینترنتی بخش تسهیلات فرابانک و با استفاده از آخرین نسخه برنامه کاربردی امضای ملت نسبت به امضای قرارداد اقدام نماید. پس از انجام کنترل‌های سیستمی و امضای دیجیتال و  قرارداد توسط متقاضی، کارمزدهای مربوطه از حساب مشتری کسر و مبلغ تسهیلات بلافاصله به حساب وی واریز می‌شود. 
شایان ذکر است تسهیلات مزبور در مصارف شعبه فرابانک لحاظ شده و پیگیری وصول مطالبات ایجادی نیز بر عهده شعبه مزبور خواهد بود.
س) شعبه
ثبت درخواست و اعطای تسهیلات حاضر در شعب کماکان به قوت خود باقی است و چنانچه اعطای تسهیلات در سامانه فرابانک جهت متقاضیان به هر دلیل امکانپذیر نباشد، لازم است در صورت مراجعه به شعب، مطابق با اطلاعیه ها و ابلاغیه های جاری نسبت به پاسخگویی مناسب اقدام شود.
وظایف شعب در تسهیلات ازدواج و فرزندآوری:
در ارتباط با کد رهگیری تسهیلات ازدواج و فرزندآوری امکان تمدید آن و یا انصراف از دریافت تسهیلات در بانک و شعبه مذکور اقدامات لازم در شعبه انتخابی امکان پذیر می‌باشد.
در صورتیکه درخواست تسهیلات از طریق امضا دیجیتال پرداخت شده باشد درخواست مزبور از لیست درخواست های شعبه انتخابی توسط کاربر حذف و به واحد فرابانک با کد حسابگری 67280 منتقل می گردد و بعنوان مصارف این واحد منظور خواهد شد.
